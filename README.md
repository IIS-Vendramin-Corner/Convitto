# Convitto

CONVITTO STATALE
Il Convitto annesso al Polo Tecnico Professionale, è situato nel sestiere di Castello, in un edificio adiacente all’Istituto Tecnico Tecnologico Trasporti e Logistica e al corso IeFP per Operatore del montaggio e delle imbarcazioni da diporto.

La struttura, in grado di ospitare circa un centinaio di studenti, è dotata di un reparto maschile e di uno femminile.

Dispone inoltre di aule per lo studio e per attività ricreative quali musica, ping-pong, biliardo e calcetto, TV); è dotato di un’ampia sala mensa e di altri luoghi per la vita comunitaria all’aperto e al chiuso.

Il personale educativo segue quotidianamente i ragazzi nelle attività di studio e in alcuni momenti ricreativi strutturati; propone attività sportive e ludiche (tornei di dama e scacchi; corsi di chitarra, ecc.) e promuove la partecipazione a vari eventi cittadini.

Oltre a fornire un indispensabile servizio per gli alunni fuori sede, infatti, il Convitto è una vera comunità educativa che, in coerenza con il Piano dell’Offerta formativa dell’Istituto, promuove il pieno svolgimento delle potenzialità positive di crescita personale e di partecipazione sociale di ciascun allievo.

Particolare cura è posta nei rapporti con le famiglie, con cui è garantito un filo diretto continuo. L’ammissione al Convitto comporta il pagamento di una retta mensile, nonché la piena accettazione e il rispetto di Regolamento interno

IL SEMICONVITTO
La scuola offre anche l’opzione del semiconvitto: tale formula include l’erogazione del pranzo e lo studio pomeridiano assistito, terminato il quale gli iscritti rientrano a casa.

LA MENSA
La presenza della mensa consente di erogare pasti a prezzo contenuto anche per studenti non convittori che ne facciano richiesta nei giorni di attività didattiche pomeridiane
